72. posiedzenie Sejmu w dniu 21 listopada 2018 r.

Projekt ustawy o zmianie ustawy o Sądzie Najwyższym

37

Wicemarszałek Ryszard Terlecki:

Pan poseł Michał Szczerba, klub Platforma Oby-

watelska. 

Poseł Michał Szczerba:

Panie Marszałku! Wysoka Izbo! Pierwsze pytanie: 
Dlaczego nie ma na tym posiedzeniu, jeżeli chodzi  
o ten punkt, pierwszej prezes Sądu Najwyższego pani 
prof. Gersdorf? Czy została zaproszona, panie mar-
szałku? To jest pierwsze pytanie. (Oklaski) 

(Poseł Sławomir Nitras: Tak jest!) 
Drugie pytanie: Dlaczego podczas tej debaty, któ-
ra się już kończy, nie padło jedno słowo, słowo „prze-
praszam”? Dlaczego Jarosław Kaczyński nie wyjdzie 
na tę mównicę, nawet bez żadnego trybu, i nie powie 
tego słowa? To słowo należy się nam wszystkim, Pol- 
kom i Polakom, których wy oszukiwaliście. Oszuki-
waliście również takie osoby jak prof. Adam Strzem-
bosz. To jest zdjęcie, które jest warte więcej niż tysiąc 
słów. W strugach deszczu prof. Strzembosz protestu-
je  pod  pałacem  prezydenckim  22  września  2017  r. 
Wtedy prezydent Duda go nie wysłuchał. Dzisiaj pod-
pisze te… (Dzwonek)

(Wicemarszałek wyłącza mikrofon, poseł przema-

wia przy wyłączonym mikrofonie, oklaski) 

Wicemarszałek Ryszard Terlecki:

Głos ma przedstawiciel wnioskodawców pan poseł 

Łukasz Schreiber. 
Bardzo proszę. 

Poseł Łukasz Schreiber:

Panie Marszałku! Wysoka Izbo! Tak jak obiecałem, 
będę  starał  się  przekonać  państwa  do  tego  projektu 
ustawy, do jego poparcia i odpowiedzieć na kilka pytań. 
Na wstępie chciałoby się zauważyć, że spora część 
posłów z lewej strony sali ma za złe, że projekt jest 
teraz szybko, że ma być szybko procedowany. To, żeby 
państwa zadowolić, jest chyba trudniejsze niż cokol-
wiek innego na świecie. Chyba nie ma takiej sytuacji, 
z której moglibyście państwo być zadowoleni.

(Poseł Sławomir Nitras: Przecież nawet tego nie 

przeczytałeś.)

(Poseł Krystyna Skowrońska: Nie psujcie.)
Wysoka Izbo! Pani marszałek pyta: Po co projekt, 
skoro jest konstytucyjny? Projekt ustawy o Sądzie 
Najwyższym, który Wysoka Izba przyjęła, był kon-
stytucyjny, owszem, ale właśnie dlatego, że Polska 
jest członkiem Unii Europejskiej…

(Poseł Krystyna Skowrońska: Nie kłam.)
(Poseł Sławomir Nitras: Czekaj, czekaj.)
I to podkreślałem. My szanujemy także postano-
wienia zabezpieczające Trybunału Sprawiedliwości 
Unii Europejskiej. Jeżeli państwo jesteście zdziwieni, 
to bardzo dziwne.

(Poseł Sławomir Nitras: Konstytucji nie szanujecie.) 
(Głos z sali: Trzeba było się spytać.) 
Kolejna sprawa, o której może warto powiedzieć, 
dotyczy tych rzeczy, które już pan poseł z opozycji 
przywoływał, odsyłając mnie do podręcznika pana 
premiera Morawieckiego. Cóż, to bardzo cenne, że 
pan czyta pana premiera, natomiast proszę też czy-
tać uważnie do końca.

(Poseł Teresa Piotrowska: Trzeba przeczytać raz 

a dobrze.) 

Otóż  w  tamtym  wypadku  rozstrzygnięcie  sądu 
dotyczy rozpoznania konkretnej sprawy, i to trzeba 
sobie powiedzieć, w której norma prawa krajowego 
stawia stronę postępowania w gorszej sytuacji praw-
nej niż norma prawa europejskiego. Tak że nie moż-
na powiedzieć, by to dotyczyło sędziów.

Wreszcie kolejna sprawa, która wymaga wyjaśnie-
nia.  To  słowa,  które  tutaj  padały,  jakoby  chodziło  
o jakąś kapitulację. Nie, Wysoka Izbo, to nie o kapi-
tulację chodzi.

(Poseł Robert Kropiwnicki: Nie, zwycięstwo.)
To chodzi o szacunek do pewnych rzeczy, do czego 

się zobowiązujemy. (Wesołość na sali) 

(Poseł Robert Kropiwnicki: Czemu? W kwietniu 

trzeba było.)

Ale, Wysoka Izbo, w tych zmianach, które zapro-
ponowaliśmy, chodzi także o obronę podmiotowości 
tej Wysokiej Izby, bowiem nie możemy się zgodzić –  
i to podkreślałem jasno i wyraźnie – nie możemy się 
w żaden sposób zgodzić na to, by postanowienie za-
bezpieczające było bezpośrednio obowiązującym pra-
wem w Polsce, bo to ten parlament, Wysoka Izba, jest 
od  tego,  by  uchwalać  prawo  w  Polsce.  Chciałbym, 
żebyście państwo o tym pamiętali.

Wysoka  Izbo!  No  cóż,  chciałbym  też  wyrazić… 
Tutaj jeden z panów posłów przywoływał inne pro-
jekty  ustaw,  których  byłem  wnioskodawcą.  Cieszę 
się, że zdobył się pan na pochwałę ustawy Kodeks 
wyborczy. Trzy razy mniej głosów nieważnych to rze-
czywiście jest sukces.

I wreszcie na koniec panu posłowi z Nowoczesnej 
chciałbym uświadomić i przypomnieć, że jest posłem 
na Sejm Rzeczypospolitej Polskiej, a nie jakiejkolwiek 
innej. Dziękuję bardzo. (Oklaski)

Wicemarszałek Ryszard Terlecki:

Bardzo dziękuję. 
Zamykam dyskusję.
W dyskusji zgłoszono wniosek o niezwłoczne przy-
stąpienie do drugiego czytania projektu ustawy bez 
odsyłania go do komisji oraz o skierowanie projektu 
ustawy do komisji. 

Do rozstrzygnięcia tych wniosków przystąpimy w gło-

sowaniu.

Zarządzam 5-minutową przerwę.

(Przerwa w posiedzeniu od godz. 13 min 42  

do godz. 14 min 00)

38

Projekt uchwały w sprawie upamiętnienia Isaaca Bashevisa Singera w 40. rocznicę otrzymania Nagrody Nobla

72. posiedzenie Sejmu w dniu 21 listopada 2018 r.

Marszałek:

Wznawiam obrady.
Prezydium Sejmu, po zasięgnięciu opinii Konwen-
tu  Seniorów,  przedłożyło  Wysokiej  Izbie  projekt 
uchwały w sprawie upamiętnienia Isaaca Bashevisa 
Singera w 40. rocznicę otrzymania Nagrody Nobla.
Projekt uchwały został doręczony w druku nr 3030.
Proponuję, aby Sejm wyraził zgodę na uzupełnie-
nie porządku dziennego o rozpatrzenie tego projektu 
uchwały.

Przyjęcie tego wniosku oznaczać będzie, że Sejm 
wyraził zgodę na zastosowanie art. 37 ust. 4 regula-
minu Sejmu.

Jeżeli nie usłyszę sprzeciwu, będę rozumiał, że 

Sejm propozycję przyjął.
Sprzeciwu nie słyszę.
Przystępujemy do rozpatrzenia punktu 36. po-
rządku dziennego: Przedstawiony przez Prezy-
dium Sejmu projekt uchwały w sprawie upamięt-
nienia Isaaca Bashevisa Singera w 40. rocznicę 
otrzymania Nagrody Nobla (druk nr 3030). 

(Zebrani wstają) 
Odczytam projekt uchwały:
„Uchwała Sejmu Rzeczypospolitej Polskiej w spra-
wie upamiętnienia Isaaca Bashevisa Singera w 40. 
rocznicę otrzymania Nagrody Nobla

40 lat temu, w 1978 r. literacką Nagrodę Nobla 
otrzymał  Isaac  Bashevis  Singer,  urodzony  na  zie-
miach  polskich  wielki  pisarz  i  publicysta,  którego 
twórczość  –  w  języku  jidysz  –  stanowi  integralną 
część naszego dziedzictwa kulturowego. W uzasad-
nieniu Akademia Szwedzka stwierdziła, że nagradza 
Singera »za pełną uczucia sztukę prozatorską, która 
wyrastając  z  polsko-żydowskich  tradycji  kulturo-
wych porusza jednocześnie odwieczne problemy«. 

Isaac Bashevis Singer zajmuje wyjątkowe miejsce 
w historii Polski jako pisarz, który w swojej twórczo-
ści utrwalił i upamiętnił obrazy nieistniejącej już dziś 
na  terenie  naszego  kraju  tradycyjnej  społeczności 
żydowskiej. Ten urodzony w Leoncinie na Mazowszu, 
a zamieszkały później w Warszawie i Biłgoraju twór-
ca przedstawił w swoich dziełach barwny i bogaty 
świat Żydów mieszkających od wieków na terenach 
wschodniej Polski. Po emigracji do Stanów Zjedno-
czonych w 1935 r. kontynuował działalność pisarską 
i dziennikarską, za którą otrzymał wiele nagród li-
terackich.  Isaac  Bashevis  Singer  znany  był  także 
jako obrońca zwierząt.

Doceniając wielki wkład Isaaca Bashevisa Singe-
ra na rzecz polskiej i światowej kultury, jego wrażli-
wość  i  oryginalność  myśli,  Sejm  Rzeczypospolitej 
Polskiej przyjmuje dziś uchwałę w sprawie upamięt-
nienia wybitnego twórcy, wyrażając najwyższe uzna-
nie dla jego dzieła oraz oddaje cześć jego pamięci”.

Proszę  Wysoką  Izbę  o  przyjęcie  uchwały  przez 

aklamację. (Zebrani wstają, oklaski) 

Dziękuję bardzo. 

Stwierdzam,  że  Sejm  podjął  uchwałę  w  sprawie 
upamiętnienia Isaaca Bashevisa Singera w 40. roczni-
cę otrzymania Nagrody Nobla.

Powracamy  do  rozpatrzenia  punktu  1.  po-
rządku dziennego: Pierwsze czytanie rządowego 
projektu ustawy o zmianie ustawy o podatku od 
towarów i usług.

W dyskusji zgłoszono wniosek o odrzucenie pro-
jektu ustawy w pierwszym czytaniu, który poddam 
pod głosowanie. 

Odrzucenie  tego  wniosku  oznaczać  będzie,  że 
Sejm, zgodnie z propozycją zaopiniowaną przez Pre-
zydium Sejmu, skierował ten projekt ustawy do Ko-
misji Finansów Publicznych w celu rozpatrzenia. 

Pytania zgłosili posłowie.
Poseł Zbigniew Konwiński, klub Platforma Oby-

watelska.

Poseł Zbigniew Konwiński:

Panie Marszałku! Panie Ministrze! Wysoka Izbo! 
Podczas  debaty  minister  prezentujący  ten  projekt 
stwierdził, że to ma być element polityki prorodzin-
nej. Ja chciałbym się dowiedzieć, jak to możliwe, że 
8 mld podatku VAT z kieszeni konsumentów, z kie-
szeni podatników ma być elementem polityki proro-
dzinnej. To jest pewna symbolika, bo od 2019 r. jest 
o 1% wyższy VAT i to jest ok. 8 mld mniej w kiesze-
niach polskich podatników, polskich rodzin, i z dru-
giej strony jest inny 1% – jest 1%, w wyniku którego 
ma być 40 mln więcej w kieszeni PiS-owskiego nomi-
nata. (Oklaski) 

Chciałbym też się dowiedzieć, jak to jest z tą rze-
komą ściągalnością podatku VAT, bo jeżeli jest tak 
dobrze, jak państwo twierdzicie, to po co, na litość 
boską, podwyższać te stawki i w konsekwencji z kie-
szeni  polskich  podatników  wyciągać  ok.  8  mld  zł. 
Proszę o odpowiedź. (Oklaski) 

Marszałek:

Głos ma poseł Błażej Parda, klub Kukiz’15.

Poseł Błażej Parda:

Panie Marszałku! Wysoka Izbo! Na podwyżkę nie 
ma i nie będzie naszej zgody nigdy. Jak chcecie sobie 
coś podwyższać, to podwyższcie swoje standardy mo-
ralne,  ograniczając  nepotyzm  czy  afery  w  instytu-
cjach  finansowych.  (Oklaski)  Prawda  jest  taka,  że 
przez podwyższone stawki VAT Polacy stracili mi-
liardy, a zyskało tylko złodziejstwo. Podwyżka VAT 
przez PO, PSL i PiS spowodowała, że mafie VAT-ow-
skie wyprowadziły dodatkowe 20 mld zł, a wy ten 
stan chcecie utrzymać. Pytanie: Dla kogo pracujecie? 
Dziękuję. (Oklaski) 

72. posiedzenie Sejmu w dniu 21 listopada 2018 r.
Projekt ustawy o zmianie ustawy o podatku od towarów i usług

39

Marszałek:

Głos ma poseł Jerzy Meysztowicz, klub Nowo-

czesna.

Poseł Jerzy Meysztowicz:

Panie  Marszałku!  Wysoka  Izbo!  Informacja  dla 
obywateli jest taka: od 1 stycznia 2019 r. Prawo i Spra-
wiedliwość podnosi wam podatki i VAT będzie wyno-
sił 23 i 8%. Była obietnica PiS-u sprzed wyborów, że 
tego nie zrobi. Cieszę się, że jest pani premier Beata 
Szydło, może wytłumaczy, dlaczego oszukiwała przed 
wyborami i w swoim exposé, mówiąc, że obniży ten 
podatek. To jest pora, żeby wytłumaczyć się, dlacze-
go tak od początku oszukujecie społeczeństwo i pod-
nosicie podatki, a to już jest trzydziesty któryś poda-
tek, który podnosicie przez ostatnie 3 lata. Rzeczy-
wiście gratuluję i wszystkiego najlepszego. (Oklaski) 

Marszałek:

Głos ma pani poseł Gabriela Masłowska, Prawo  

i Sprawiedliwość.

Poseł Gabriela Masłowska:

Panie ministrze, czy prawdą jest, że omawiany pro-
jekt wprowadza dwa wskaźniki, m.in. stosunek długu 
publicznego do PKB, który jeśli wyniesie nie więcej 
niż 43%, daje pewność, że nastąpi obniżenie stawek 
VAT w stosunku do tych obecnie obowiązujących i po-
wrót do stawek z 2011 r., które potem, w 2011 r., pod-
niósł  rząd  PO–PSL.  Wobec  tego  proszę  mi  powie-
dzieć, jakie są realne szanse..

(Poseł Krzysztof Truskolaski: Nie ma.)
…osiągnięcia tych wskaźników, które dają prawo 
do obniżenia stawek VAT. Z wypowiedzi pana mini-
stra wynika, że dzisiaj wskaźniki są już bardzo blisko 
tego poziomu, który daje nam realne szanse na obni-
żenie. Czy jest możliwe, że w ciągu najbliższego roku, 
w 2019 r., wskaźniki realne zbliżą się do tych zapisa-
nych w ustawie i upoważniać nas będą do (Dzwonek) 
obniżania stawek VAT? 

Przepraszam, jeszcze jedno pytanie.
(Poseł Krzysztof Truskolaski: Czas, czas.)
Czy prawdą jest..
(Poseł Ewa Kopacz: Panie marszałku, czas.)
…że dochody dyspozycyjne Polaków, wbrew temu, 

o czym państwo tutaj mówicie, alarmujecie…

Marszałek:

Dziękuję, pani poseł. Dziękuję bardzo.

Poseł Gabriela Masłowska:

…w związku z systemem podatkowym bardzo…

Marszałek:

Dziękuję.

Poseł Gabriela Masłowska:

…wyraźnie wzrosły w ciągu…

Marszałek:

Dziękuję, pani poseł.

Poseł Gabriela Masłowska:

…3 lat, o 15%? Dziękuję. (Oklaski) 

Marszałek:

Czy tutaj…
Pan poseł Latos?
Nie, pan poseł nie będzie odpowiadał.
Przystępujemy do głosowania.
Kto z państwa posłów jest za przyjęciem wniosku 
o odrzucenie w pierwszym czytaniu projektu ustawy 
zawartego w druku nr 2995, proszę podnieść rękę  
i nacisnąć przycisk.
Kto jest przeciw?
Kto się wstrzymał?
Głosowało 398 posłów. Za głosowało 177, przeciw 

– 218, 3 posłów wstrzymało się.

Sejm wniosek odrzucił, a tym samym skierował 
ten projekt ustawy do Komisji Finansów Publicznych.
Powracamy  do  rozpatrzenia  punktu  3.  po-
rządku dziennego: Pierwsze czytanie poselskie-
go projektu ustawy o zmianie ustawy o Sądzie 
Najwyższym.

W  dyskusji  zgłoszono  wnioski:  o  niezwłoczne 
przystąpienie  do  drugiego  czytania  bez  odsyłania 
projektu ustawy do komisji oraz o skierowanie pro-
jektu ustawy do komisji.
Obecnie będą pytania.
Chęć zadania pytania zgłasza poseł Sławomir Ni-

tras, klub Platforma Obywatelska.

Poseł Sławomir Nitras:

Panie  Marszałku!  Wysoka  Izbo!  Szanowni  Pań-
stwo! To jest ustawa o charakterze ustrojowym. Zmie-
niacie, po raz siódmy zresztą, zapisy ustawy o Sądzie 
Najwyższym. Wypadałoby podchodzić do tego w spo-

